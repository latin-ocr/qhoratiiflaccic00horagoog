XXVIII -

poterant. Oudendorpius in Academia Leidensi a. 1753. ni fal-
lor, auditoribus suis librum primurn Horatii explicavit, tam docto,
eleganter et accurate, ut, nisi optimas annotationes commentario
Appuleiano inseruisset, consilium Horatii edendi habuisse vide·
retur. Saepe dicit se de re aliqua plura esse allaturum ad li·
bros ΙΙ. III. et IV. Sed eas annotationes in Bibliotheca Lei-
densi non vidi. Non credo Oudendorpium absolvisse, vel adeo
inchoasse. Saepe contra Harduinum disputavit, ut mos erat il·
lis temporibus, quod argumentum nunc quidem exhaustum esti
neque Harduinus cogitavit, pleraque Horatii MSS. esse antiquiora
quam illud tempus, quo carmina a Monaehis esse ficta credebat.
Bt plures in patria nostra fuerunt, qui de Horatio edendo cogi-
taverInt. De Broukhusio narravit amicus Davides Hoogstratanus
in Vita illius pag. 21. Burmannus de se ipse declaravit in
Praefatione Phaedri a. 1727. pag. 5. ut etiam 1.. Santenius ad
Terentiani Mauri vs. 2958. Neque dubito, quin plures fuerint,
si iudicare liceat ex ingenti editionum numere, in quibus sua
observata scripserunt. De Broukhusio dixi. Dictata Burmanni,
et editionem Spilimbergii congesto undiquc apparatu plenam, vidi.
Nihil omnino erat, quod Burmannus, nuno vivens, in lucem
mitti vellet ¹. Eadem erat caussa aliarum editionum, unde ea
sumai, quae auctoribus non indigna arbitrabar, addito semper,
in rebus quoque minimis, auctorum nomine.

Atque ego Horatium iam ante annos edere potuissem. Sed

semper nonnulla erant, inquibus explicandis mihi non satisfit· ·

cerem. Neque me huius morae poenituit. Dies enim et tem-
pus interdum, quae non bene perspexeram, docuerunt, et, ut
spero, sive me, sive alios, in posterum docebunt. Novum certe
Horatii interpretandi exemplum proposui. Nam antiquum se-
’ quantes, nihil proficiemus. Qui naturam et ingenium Romanae
poeseos longo usu et exercitatione perdidicerint, et Horatium ita
tractaverint, ut eportet qui de eo iudicare velint, hi aliquando
perficient, quod a me inchoatum est. Aut fallor, aut si olim in
aliquo terrarum angulo meliora MSS. vel Codices palimpsesti
reperiantur, multae de coniecturis, quas facturi sint, confirma-
buntur. Ego, ut veteri Criticorum dicto hanc epistolam finiam,
Horatium legi, et, ut potui, emendavi. Vale Descuri, vir praestan-
tissime, et me ama. Scripsi Leidae Kal. Novembr. nooccxxxnr.

¹ Heynius quoque Horatii edendi consilium habuit. Ruhnkenius Epist. ad
Diversos ed. Mahnii p. 34. “Sed Tibullus tuus vehementius apud nos incendit
desiderium Horatii non scrnel a te promissi.“ Ipso Heynius ad Aeneidem pro-

fessus est.
-00-——

 


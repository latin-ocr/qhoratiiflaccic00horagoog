ω-

HENR. CAR. ABR. EICHSTADIUS
P. HOFMANNO PnanKAMPIO

vino cusarssmo
S. P. D.

Vereor, Hofmanne Peerlkampi, vir clarissime, ne insolentius
tibi agere videar, qui, quae adversus te scripsi, ad te ipse mit·
tere audeam. Sed, quum dubius nuper haererem, quid par esset
me faeere, hodierno die confirmavit animum is, qui has tibi lite-
ras reddit, civis olim Academiae nostrae, asseverans firmissime,
doctrinae laude, quam tibi semper summam tribuendam esse
putavi, uon minorem esse laudem humanitatis. Itaque spero fu·
turum, ut haec mea Paradoxa aequo animo accipias. Quodsi
fieri posset, ut una essemus aliquot dies, de Horatio συμφιλολο-
γοῦντες, haud dubito, quin facilior foret sententiarum nostrarum
et animorum conciliatio. Quamquam meus quidem animus adeo
a te non est abalienatus, ut vehementer rogem iu mitiorem par-
tem interpretare, siquid forte, quod tu in poetam Venusinam
durius atque asperius scripsisti, meum quoque stilum exasperavit.

Adieoi fasciculo alias quasdam breviores scriptiones meaa, qua·
les olim Wyttenbachio mittere solebam, ut meliores, in Batavia
editae, per eius benevolentiam nanciscerer — χρύσεα χαλκείων.
Nune neminem habe0‚ qui Wyttenbachii partes suscipere velit.
Apud nos autem in tabernis librariis ita raro inveniuntur Bata·
vorum scripta, ut dudum magno cum desiderio, sed frustra,
quaesierim tua, quorum nullum dum ego, praeter Horatii edi·
tionem, impetrare potui.

Vale, vir eruditissime, ac si collegis tuis philologis, Bekio
et Geelio, non prorsus inauditum venit philologi lenensis nomen,
fac eos meis verbis etiam atque etiam salutes. Dab. Ienae d.

3 August. 1837.

Vix redditae Peerlkampio erant litterae meae, quum hoc ab
illo responsum tuli:

P. HOFMAN PEERLKAMP
S. P. D.

VIRO chnutssfflo

H. C. A. EIGHSTADIO.

Hori epistolam tuam et munuscula accepi, eaque eximius illc
Academiae vestrae olim alumnus mihi tradidit. Etiam cx celo-

 


CARMEN GNOMICUM.

Desiderantcm quod satis est neque
Tumultuosum sollicitat mare,
Nec saevus Arcturi cadentis
Impetus aut orientis Hoedi‚
Nou verberatae grandine vineae
Fundusque mendax, arbore nunc aquas
culpante, nunc torrentia agius
Sidera, nunc hiemes iniquas.

Quodsi dolentem nec Phrygius lapis

Nec purpurarum sidere clarior
Delenit usus nec Falerna

Vitis Achaemeniumque costum:
Cur invidendis postibus et novo
Sublime ritu moliar atrium?

Cur valle permutem Sabina

Divitias operosiorcs?

Angustam amice pauperiem pati
Robustus acri militia puer
Condiscat‚ et Parthos feroces
Vexet eques metuendus hasta:
Vitamque sub divo et trepidis agat
In rebus. Illum ex moenibus hosticis
Matrona bellantis tyranni
Prospiciens et adulta virgo
Suspirat, eheu! ne rudis agminum
Sponsus lacessat regius asperum
⁴ Tactu leonem, quem cruenta
Per medias rapit ira caedes.

Dulce et decorum est pro patria mori:
Mors et fugacem persequitur virum,
Nec parcit imbellis iuventae
Poplitibus timidoque tergo.
Milesne Crassi coniuge barbara
Turpis maritus vixit, et hostium,
Proh Curia inversique mores!
Consenuit socerorum in armis,

 

